<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>SUHANUBHUTI</h1>
    <h2><pre>सुहानुभूतियां जिनके मोहताज होते हैं असंख्य कान,
        कहीं दो कान हैं जो मोहताज है, स्वार्थपरता के किस्से, कहानियों के लिए।
        स्वार्थपरता जो जीभ निकाले हुए,
         बच्चे की तरह चिड़ाती है दूसरे बच्चे को
        वो दूसरा बच्चा बड़ा होता है, जवान होता हुआ,
        बूढ़ा होकर मर जाता है।
         संवेदनहीनता ओढ़े समाज का कफन ओढ़कर,
        मरना अंत नहीं था  चिड़ा हुआ बच्चा स्वयं ही अंत था, शुरुआत साने हुए।
        उसके बिस्तर की बुनियाद बनीं होती है,
         पैसों की, पैसा जो जलकर राख हो जाता है निरर्थकता साने हुए।</pre></h2>
    <h1>TALASH</h1>
    <h2><pre>एक धुन की तलाश है मुझे,
        जो होंठों पर नहीं,
        शिराओं में मचलती है।
        लावे सी दहकती है,
        पिघलने के लिए।
        
        एक आग  की तलाश है मुझे,
        कि रोम रोम सींझ उठे
        मैं तार तार हो जाऊं 
        कोई मुझे जाली जाली बुन दे ,
        कि मैं पारदर्शी हो जाऊं।
        
        एक खुशबू की तलाश है मुझे,
        कि भारहीन हो
        हवा में तैर सकूं 
        हल्की बारिश की महीन
        बौछारों में कांप सकूं 
        गहराती सांझ के स्लेटी आसमान पर,
        चमकना चाहता हूं कुछ देर
        एक सोख रंग की तलाश है मुझे</pre></h2>

    <h1>SAAF AKASH</h1>
    <h2><pre>आकाश को दीवार समझा इश्तेहार लगाए,
        लिखा दोस्त
        मिटाया
        लिखा दुश्मन
        लिखा रिश्ते
        मिटाए रिश्ते।
        न थी दीवार,
        न इश्तेहार थे
        था तो शून्य, परम शून्य, साफ निर्मल आकाश</pre></h2>
    <h1>OOB KA AAKAR</h1>
    <h2><pre>अपनी आदतों में फूलों की जगह पत्थर भरो, मासूमियत के हर तकाज़े को ठोकर मार दो!
        अब वक्त आ गया है कि तुम उठो और अपनी ऊब को आकार दो!
        जो अपना हाथ मैला होने से डरता है; वो एक नहीं, ग्यारह कायरों कि मौत मरता है।</pre></h2>

    <h1>MERA SIR FIR GAYA</h1>
    <h2><pre>
        जो कुछ सुंदर था प्रेम, काम, जो अच्छा, मजा, नया था,
        सत्यसार  मैं बीन बीन कर लाया
        नैविद्य चढ़ाया 
        पर यह क्या हुआ
        सब पड़ा पड़ा कुम्हलाया।
        सूख गया मुरझाया ।
        कुछ भी तो उसने हाथ बढ़ाकर नही लिया
        
        यूं कही तो था लिखा
        पर मैने जो दिया, जो पाया जो पिया,
         जो गिराया, जो ढाला, 
         जो छलकाया, जो नितारा, जो छाना, 
         जो उतारा, जो चढ़ाया, 
         जो जोड़ा, जो तोड़ा, जो छोड़ा
        सबका जो कुछ हिसाब रहा
        मैंने देखा कि
        उसी यज्ञ ज्वाला में गिर गया
        और 
        उसी क्षण मुझे लगा अरे मैं तिर गया।
        ठीक मेरा सिर फिर गया।</pre></h2>
        <h1>CHETNA</h1>
        <h2><pre>
            समझे जा सकने वाले शब्दों का चयन सीमित करता है,
            लिखने वाले की चेतना को।
           निशब्दता के उन आयामों तक 
           जो कभी समझे जा सकेंगे शायद,
           मैं लिखता✍️ रहूंगा।</pre></h2>
</body>
</html>